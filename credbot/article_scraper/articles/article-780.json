{"id": 780, "name": "Krytyka Polityczna", "domain": "krytykapolityczna.pl", "bias": "left-center", "credibility": "high-credibility", "reporting": "mostly-factual", "questionable": null, "url": "https://krytykapolityczna.pl/kultura/czytaj-dalej/kinga-dunin-czyta/kon-na-wojnie-czyli-mroczna-meska-tajemnica-o-nullu-szczepana-twardocha/", "title": "Kon Na Wojnie Czyli Mroczna Meska Tajemnica O Nullu Szczepana Twardocha", "content": "**Ko\u0144 na wojnie, czyli Mroczna M\u0119ska Tajemnica [o \u201eNullu\u201d Szczepana Twardocha]** Przypomnijmy, o co naprawd\u0119 chodzi w \u201eIliadzie\u201d, z kt\u00f3rej Twardoch zaczerpn\u0105\u0142 motto, bo przecie\u017c nie o Helen\u0119, kt\u00f3ra gdzie\u015b si\u0119 snuje po Troi, ani o brank\u0119, kt\u00f3r\u0105 odebra\u0142 Achillesowi Agamemnon. Jej kluczowym motywem jest mi\u0142o\u015b\u0107 Achillesa do Patroklosa. Szczepan Twardoch,Null, Marginesy 2024 \u2013 Nam pizda \u2013 m\u00f3wi Szczur. Patrzy w niebo przez szczeliny w zamaskowanym \u015bmieciami i darni\u0105 wej\u015bciu do waszej jamy. Jama znajduje si\u0119 na Cherso\u0144szczy\u017anie, po tej drugiej, niew\u0142a\u015bciwej stronie Dniepru, na terenach prawie zaj\u0119tych przez Rosjan, na pozycjach utrzymywanych w\u0142a\u015bciwie nie wiadomo po co. Zaczyna si\u0119 to tak, jakby to by\u0142a jaka\u015b klasyczna powie\u015b\u0107 pacyfistyczna o bezsensie wojny, ale czasy naiwnego pacyfizmu si\u0119 sko\u0144czy\u0142y. Wojna to zabijanie, okrucie\u0144stwo, b\u0142oto, nuda, \u201ewasza jest krew, a ich jest nafta\u201d, i nie polega tylko na dzia\u0142aniach szlachetnych, odwa\u017cnych i honorowych, czasem mog\u0105 to by\u0107 te\u017c zbrodnie wojenne \u2013 wszystko to wiemy, ale c\u00f3\u017c z tego? Pewno jeszcze lepiej od nas wiedz\u0105 o tym ci, kt\u00f3rzy walcz\u0105, ale i tak chc\u0105 walczy\u0107 dalej. Inni przede wszystkim pragn\u0105 t\u0119 wojn\u0105 przetrwa\u0107: nie s\u0105 ochotnikami, niekt\u00f3rzy dezerteruj\u0105, emigruj\u0105, udaje im si\u0119 unikn\u0105\u0107 poboru. I wszyscy wiedz\u0105, \u017ce dzi\u015b nie ma scenariusza, kt\u00f3ry zapewnia\u0142by Ukrainie osi\u0105gni\u0119cie jej celu i odzyskanie utraconych terytori\u00f3w. Powie\u015b\u0107Twardocha, cho\u0107 ze zrozumieniem m\u00f3wi o wszystkich, sercem jest, jak si\u0119 domy\u015blacie, po stronie tych pierwszych, gotowych walczy\u0107 do ko\u0144ca, kt\u00f3rym zapewne b\u0119dzie \u015bmier\u0107. Jednak bez \u201emobik\u00f3w\u201d, tych z poboru, cz\u0119sto prostych, czasem nienadaj\u0105cych si\u0119 do walki, \u201emi\u0119snych\u201d z piechoty nie da\u0142oby si\u0119 prowadzi\u0107 tej wojny, Ko\u0144 to wie. A w ko\u0144cu i oni niespodziewanie mog\u0105 okaza\u0107 si\u0119 bohaterami. Naga prawda [o \u201eNieocalonym\u201d, biografii Tadeusza Borowskiego] **Naga prawda [o \u201eNieocalonym\u201d, biografii Tadeusza Borowskiego]** Ko\u0144 (poznajemy go tylko z przezwiska), g\u0142\u00f3wny bohater tej powie\u015bci, umar\u0142 ju\u017c przedtem, tyle \u017ce symbolicznie. Jak wszyscy bohaterowie Twardocha nosi w sobie Mroczn\u0105 M\u0119sk\u0105 Tajemnic\u0119. Co\u015b wydarzy\u0142o si\u0119 w jego dawnym \u017cyciu takiego, \u017ce my\u015bli, \u017ce \u015bmier\u0107 jest mu oboj\u0119tna. (Oczywi\u015bcie oka\u017ce si\u0119, \u017ce nie jest i jak ka\u017cdy chce jednak prze\u017cy\u0107). Nie wiadomo, co zrobi\u0142 \u2013 synowi, rodzinie? \u2013 i musi za to odpokutowa\u0107. A co wiadomo? Jego dziadek by\u0142 Ukrai\u0144cem, jako m\u0142okos wst\u0105pi\u0142 do SS-Galizien, a potem by\u0142 w UPA (ale nie by\u0142 na Wo\u0142yniu). Przesiedlony w ramach akcji \u201eWis\u0142a\u201d naZiemie Zachodniedosta\u0142 spore gospodarstwo, o\u017ceni\u0142 si\u0119 z Niemk\u0105. Jego syn, ojciec Konia, czu\u0142 si\u0119 Polakiem i Europejczykiem, odci\u0105\u0142 si\u0119 od korzeni, a Ko\u0144 troch\u0119 do nich wraca. Tym razem nie ma w powie\u015bci problem\u00f3w ze \u015bl\u0105sk\u0105 to\u017csamo\u015bci\u0105, ale schemat jest ten sam, wi\u0119c mo\u017cemy go prze\u0107wiczy\u0107 na polsko\u015bci/ukrai\u0144sko\u015bci. Ko\u0144 sko\u0144czy\u0142 histori\u0119, potem pracowa\u0142 na r\u00f3\u017cnych uniwersytetach i w korporacjach i jak na absolwenta historii radzi\u0142 sobie nie\u017ale. Wypasione mieszkanie, barek pe\u0142en najdro\u017cszych alkoholi, samochody, oszcz\u0119dno\u015bci i jeszcze mia\u0142 glocka schowanego w sejfie. Po co, nie wiadomo. Po rozpocz\u0119ciu pe\u0142noskalowej wojny zacz\u0105\u0142 je\u017adzi\u0107 do Ukrainy z pomoc\u0105 i tam zaobserwowa\u0142, \u017ce wsch\u00f3d kraju by\u0142 zsowietyzowany, a zach\u00f3d mniej. \u017be du\u017ce miasta s\u0105 europejskie, a wie\u015b zacofana. Armia, w zasadzie ludowa, walczy, bo ma pomoc z Zachodu oraz opiera si\u0119 na zrzutkach, darach i prywatnych zakupach. Czyli stworzy\u0142 bohatera, kt\u00f3ry z jednej strony jest wykszta\u0142conym humanist\u0105 (b\u0119dzie m\u00f3g\u0142 przywo\u0142ywa\u0107 r\u00f3\u017cne ksi\u0105\u017cki i mie\u0107 og\u00f3lne refleksje), a z drugiej umie strzela\u0107 (nadaje si\u0119 na wojn\u0119). Oraz upakowa\u0142 tu list\u0119 podstawowych temat\u00f3w \u201ew temacie Ukrainy\u201d. Niezbyt subtelnie. Je\u017adzi\u0142, je\u017adzi\u0142, a\u017c zdecydowa\u0142 si\u0119 zosta\u0107 i wst\u0105pi\u0107 do legionu cudzoziemskiego \u2013 sami dziwacy, awanturnicy i nieudacznicy. On taki nie by\u0142, wi\u0119c troch\u0119 nielegalnie znalaz\u0142 si\u0119 w oddzia\u0142ach ukrai\u0144skich i zosta\u0142 operatorem dron\u00f3w, bardzo wa\u017cnych w tej wojnie \u2013 zabija\u0142 z daleka i ogl\u0105da\u0142 to sobie na monitorze laptopa. Littell: P\u0142ynna pami\u0119\u0107 [rozmowa] **Littell: P\u0142ynna pami\u0119\u0107 [rozmowa]** Nie ob\u0119dzie si\u0119 te\u017c bez w\u0105tku mi\u0142osnego \u2013 Ko\u0144 zakochuje si\u0119 w pi\u0119knej Ukraince, ale nie w takiej zwyk\u0142ej, bo te zwyk\u0142e s\u0105 troch\u0119 zacofane i za bardzo zrobione. Jego ukochana zna wiele j\u0119zyk\u00f3w, mieszka\u0142a w Berlinie i te\u017c nosi w sobie jaki\u015b mrok i tajemnic\u0119. Na pewno nie zgadniecie \u2013 by\u0142a zgwa\u0142cona w Donbasie. I jest m\u0105dra, ale inaczej ni\u017c on. Takie s\u0105 kobiety \u2013 lepsze od m\u0119\u017cczyzn i m\u0105dre inaczej. Ale to te\u017c wiemy z poprzednich ksi\u0105\u017cek. Mimo to decyzja, \u017ceby by\u0142a to fikcja literacka, a nie eseje b\u0119d\u0105ce plonem ca\u0142kiem realnych i godnych podziwu wyjazd\u00f3w autora z pomoc\u0105 dla Ukrainy, ostatecznie wydaje mi si\u0119 s\u0142uszna. I przynios\u0142a te\u017c dobre rezultaty. Fikcja daje jednak inny, emocjonalny dost\u0119p do prawdy, o ile to, co czytamy, uznamy za wiarygodne. A wNulluobraz wojny z\u0142o\u017cony z mniejszych obraz\u00f3w, portret\u00f3w ludzi, kt\u00f3rzy s\u0105 w ni\u0105 uwik\u0142ani, w du\u017cej cz\u0119\u015bci do mnie przemawia\u0142. Mo\u017ce kto\u015b, kto lepiej zna sytuacj\u0119, mia\u0142by jakie\u015b zastrze\u017cenia, ale wiarygodno\u015b\u0107 to nie to samo co prawdziwo\u015b\u0107. I te cz\u0119\u015bci naprawd\u0119 robi\u0105 wra\u017cenie, pozwalaj\u0105 przenie\u015b\u0107 si\u0119 do tego innego \u015bwiata. Bo \u015bwiat wojny jest inny ni\u017c ten polskiego inteligenta, i to na wielu poziomach. Najpierw \u2013 bo mo\u017cna zgina\u0107 i trzeba zabija\u0107. Ko\u0144, kt\u00f3ry przedtem zabija\u0142 granatami zrzuconymi z dron\u00f3w, trafia do piechoty i musi zabija\u0107 bardziej z bliska. A to jest r\u00f3\u017cnica. (Dlaczego tam trafi\u0142, to ju\u017c mniej oczywisty fabularnie koncept i do\u015b\u0107 przera\u017caj\u0105cy). To wojna w Ukrainie, wi\u0119c jako\u015b trzeba odda\u0107 jej j\u0119zyk. Autor si\u0119ga w dialogach, ale nie tylko, po co\u015b w rodzaju ukrai\u0144sko-polskiego sur\u017cyka. Tak\u017ce ze wstawkami pisanymi cyrylic\u0105, co mnie nie przeszkadza, a poza tym przewa\u017cnie jest t\u0142umaczone. Mnie si\u0119 to podoba. Ale ta zmiana j\u0119zyka, a wi\u0119c zmiana \u015bwiata, nie dotyczy tylko ukrai\u0144skiego. To j\u0119zyk brutalny, pe\u0142en wulgaryzm\u00f3w. Musz\u0105 pojawi\u0107 si\u0119 w nim oczywi\u015bcie terminy zwi\u0105zane z uzbrojeniem i innym sprz\u0119tem wojskowym. Jak wiadomo, Twardocha takie zabawki naprawd\u0119 fascynuj\u0105, wi\u0119c jest tego bardzo du\u017co, ale jako\u015b tym razem mniej mi to przeszkadza\u0142o. Ko\u0144 musi te\u017c pozby\u0107 si\u0119 dawnej wra\u017cliwo\u015bci i innych inteligenckich nawyk\u00f3w, uwewn\u0119trznionej politycznej poprawno\u015bci. Przyzwyczai\u0107 si\u0119 do seksizmu i homofobii. Faszystowskie czy banderowskie naszywki na mundurach? To tylko symbole, za kt\u00f3rymi nie musz\u0105 kry\u0107 si\u0119 pogl\u0105dy albo jakie\u015b pami\u0105tki. Jedynie jacy\u015b antyfaszy\u015bci z Polski mog\u0105 si\u0119 tym przejmowa\u0107, w Ukrainie walcz\u0105 wsp\u00f3lnie wszyscy (na przyk\u0142ad jest batalion queer\u00f3w, ale tych Ko\u0144 nie spotka\u0142). Nas te\u017c to przecie\u017c nie dziwi, bo czy nie tak manifestuje si\u0119 m\u0119sko\u015b\u0107 w m\u0119skim stadzie, nie tylko na wojnie? (Kobiety w zasadzie na wojn\u0119 si\u0119 nie nadaj\u0105, ale niekt\u00f3re to lubi\u0105, bo seks na wojnie jest najlepszy). Wojny zawsze by\u0142y i b\u0119d\u0105, to, przynajmniej zdaniem Konia, cz\u0119\u015b\u0107 ludzkiej kondycji i niekt\u00f3rzy \u2013 chyba jednak m\u0119\u017cczy\u017ani \u2013 maj\u0105 wojn\u0119 we krwi. On ma i fantazjuje, \u017ce to spadek po odleg\u0142ym przodku, scytyjskim wojowniku, kt\u00f3ry pi\u0142 krew, gwa\u0142ci\u0142 i mordowa\u0142 (bardzo to romantyczne!). Gdzie mieszka Kr\u00f3l w \u017b\u00f3\u0142ci? **Gdzie mieszka Kr\u00f3l w \u017b\u00f3\u0142ci?** Najbardziej archetypiczn\u0105 wojn\u0105, ojcem wszystkich wojen, jest ta troja\u0144ska. Podobno chodzi\u0142o w niej o jak\u0105\u015b kobiet\u0119. Twardoch motto powie\u015bci zaczerpn\u0105\u0142 zIliadyHomera: o tym, \u017ce Achilles mia\u0142 wyb\u00f3r mi\u0119dzy spokojnym \u017cyciem a wojenn\u0105 s\u0142aw\u0105. Wiadomo, co wybra\u0142. Bo walczy si\u0119 te\u017c dla s\u0142awy, tworzy ona nieformaln\u0105 hierarch\u0119 w ukrai\u0144skiej armii. Ko\u0144 oczywi\u015bcie b\u0119dzie si\u0119 przyja\u017ani\u0142 z tymi s\u0142awnymi. Epizod wojny opisany wIliadziezaczyna si\u0119 jednak od gniewu \u2013 \u201eGniew (gr.m\u0113nin) Achilla, bogini, g\u0142os obfity w szkody\u2026\u201d. Gniew w wypadku wojny w Ukrainie jest oczywist\u0105 emocj\u0105 i motywem dzia\u0142ania, jednak Twardoch, Ko\u0144, w swoich rozwa\u017caniach si\u0119ga po inny homerycki termin o szerszym spektrum znaczeniowym. S\u0142owo \u201e\u03b8\u03c5\u03bc\u03cc\u03c2\u201d (thym\u00f3s) pochodzi z j\u0119zyka starogreckiego i poza gniewem mie\u015bci w sobie te\u017c odwag\u0119, og\u00f3lnie si\u0142\u0119 psychiczn\u0105, pasj\u0119, pot\u0119g\u0119 wewn\u0119trznego ducha. To ona pcha m\u0119\u017cczyzn\u0119 do dzia\u0142ania, tak\u017ce na innych polach, i do walki. Nigdy tak dobrze jak w\u00f3wczas nie poj\u0105\u0142em, jak mozolna jest \u015bmier\u0107 cz\u0142owieka **Nigdy tak dobrze jak w\u00f3wczas nie poj\u0105\u0142em, jak mozolna jest \u015bmier\u0107 cz\u0142owieka** Ale mo\u017ce przypomnijmy, o co naprawd\u0119 chodzi wIliadzie, bo przecie\u017c nie o Helen\u0119, kt\u00f3ra gdzie\u015b si\u0119 snuje po Troi, ani o brank\u0119, kt\u00f3r\u0105 odebra\u0142 Achillesowi Agamemnon, wywo\u0142uj\u0105c jego \u201egniew obfity w szkody\u201d. Jej kluczowym motywem jest mi\u0142o\u015b\u0107 Achillesa do Patroklosa. \u017ba\u0142oba, rozdzieraj\u0105ca rozpacz i p\u0142acz po jego \u015bmierci, hekatomby, bezczeszczenie cia\u0142a Hektora, zab\u00f3jcy ukochanego \u2013 po \u017cadnej kobiecie Achilles by tak nie rozpacza\u0142. Spali ze sob\u0105 czy nie, tego zIliadysi\u0119 nie dowiemy, ale mi\u0142o\u015b\u0107 to mi\u0142o\u015b\u0107, cho\u0107 ta oczywi\u015bcie splot\u0142a si\u0119 z gniewem. Ko\u0144 te\u017c kocha niekt\u00f3rych swoich towarzyszy broni, cho\u0107 nie opisuje tego w taki homerycki spos\u00f3b. Mo\u017ce wi\u0119c niekt\u00f3rzy m\u0119\u017cczy\u017ani id\u0105 na wojn\u0119 (ci, kt\u00f3rzy maj\u0105 j\u0105 we krwi) tak\u017ce po to, \u017ceby m\u00f3c kocha\u0107 z pasj\u0105 innych m\u0119\u017cczyzn? I o tym najmniej si\u0119 m\u00f3wi, albo wr\u0119cz ukrywa, wypiera si\u0119. Czy\u017c nie dlatego o rosyjskich \u017co\u0142nierzach zawsze m\u00f3wi si\u0119 \u201epidary\u201d, peda\u0142y? Pewno nie pomy\u015bla\u0142abym o tym, gdyby sam autor nie podrzuci\u0142 mi tego tropu. Okrutnie si\u0119 w tejIliadziezabijaj\u0105, ale i okrutnie kochaj\u0105, a wszystko dlatego, \u017ce jaka\u015b banda na g\u00f3rze (Olimp) toczy ze sob\u0105 r\u00f3\u017cne spory i gry o wp\u0142ywy. __Przeczytany do ko\u0144ca tekst jest bezcenny. Ale nie powstaje za darmo. Niezale\u017cno\u015b\u0107 Krytyki Politycznej jest mo\u017cliwa tylko dzi\u0119ki sta\u0142ej hojno\u015bci os\u00f3b takich jak Ty. Potrzebujemy Twojej energii. Wesprzyj nas teraz. **Z\u0142ota Kopu\u0142a \u2013 kiedy z\u0142oty sedes ju\u017c nie wystarczy** **Pomerantsev: Zach\u00f3d musi prowadzi\u0107 w\u0142asn\u0105 wojn\u0119 hybrydow\u0105 z Rosj\u0105** **Eurowizja \u2013 ta przyjemno\u015b\u0107 naprawd\u0119 zrobi\u0142a si\u0119 \u201eguilty\u201d** **Markiewka: Na ko\u0144cu przychodzi faszyzm, czyli wznios\u0142a retoryka apokalipsy** **Warto by\u0107 Polk\u0105 [o \u201ePani od polskiego\u201d]** **Kogo naprawd\u0119 chroni ban na OnlyFans w Szwecji?** **Vibe, rolnictwo i antropologia drugiej dekady [o ksi\u0105\u017ckach Latronico i Erdrich]** **Dlaczego tak trudno oderwa\u0107 si\u0119 od seriali Nathana Fieldera?** **Przypadek jedynej gminy, gdzie wygra\u0142 Mentzen, czyli bezpiecze\u0144stwo znowu nie dowioz\u0142o** Dziennik Kraj \u015awiat Kultura Gospodarka Podcasty Tematy Klimat Lewica Feminizm Uchod\u017acy Unia Europejska Pisz\u0105 dla nas Kaja Puto Micha\u0142 Sutowski Agnieszka Wi\u015bniewska S\u0142awomir Sierakowski Jakub Majmurek Krytyka Polityczna O nas Wydawnictwo KP Warszawa / Jasna 10 \u015awietlica w Cieszynie Instytut Kontakt Pisz do nas! Pracuj z nami Polityka prywatno\u015bci Regulamin serwisu Deklaracja dost\u0119pno\u015bci Regulaminy wewn\u0119trzne About us \u00a9 2022 Krytyka Polityczna. Wszystkie prawa zastrze\u017cone | Partner technologiczny:Meverywhere.pl Szukaj Kraj \u015awiat Kultura Podcasty Wojna w Ukrainie Ksi\u0119garnia Jasna 10 Newsletter O nasKontaktO Krytyce PolitycznejJeste\u015bmy stowarzyszeniemAbout us\u015awietlica w CieszynieJasna 10 \u015awietlica w WarszawieInstytutDeklaracja dost\u0119pno\u015bciPolityka ochrony dzieci Kontakt O Krytyce Politycznej Jeste\u015bmy stowarzyszeniem About us \u015awietlica w Cieszynie Jasna 10 \u015awietlica w Warszawie Instytut Deklaracja dost\u0119pno\u015bci Polityka ochrony dzieci Kontakt O Krytyce Politycznej Jeste\u015bmy stowarzyszeniem About us \u015awietlica w Cieszynie Jasna 10 \u015awietlica w Warszawie Instytut Deklaracja dost\u0119pno\u015bci Polityka ochrony dzieci Kraj \u015awiat Kultura Gospodarka Lewica Unia Europejska Wojna w Ukrainie Klimat Feminizm O nas Jeste\u015bmy stowarzyszeniem Wydawnictwo Kontakt About us \u015awietlica w Cieszynie Jasna 10, Warszawa Instytut Pracuj z nami"}