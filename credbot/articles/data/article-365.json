{"id": 365, "name": "Digi24", "domain": "digi24.ro", "bias": "center", "credibility": "high-credibility", "reporting": "high", "questionable": null, "url": "https://www.digi24.ro/digieconomic/energie/ce-consumatori-vor-primi-sprijin-pentru-facturile-la-energie-dupa-1-iulie-ministerul-energiei-a-publicat-proiectul-57065", "title": "Ce Consumatori Vor Primi Sprijin Pentru Facturile La Energie Dupa 1 Iulie Ministerul Energiei A Publicat Proiectul 57065", "content": "Digi24 FM Digi FM Pro FM Dance FM News Financiar Macro Consumer Energie Digital Companii HOME DigiEconomic Energie Ce consumatori vor primi sprijin pentru facturile la energie dup\u0103 1 iulie? Ministerul Energiei a publicat proiectul **Ce consumatori vor primi sprijin pentru facturile la energie dup\u0103 1 iulie? Ministerul Energiei a publicat proiectul** Ministerul Energiei a publicat, miercuri sear\u0103, \u00een transparen\u021b\u0103 decizional\u0103 proiectul privind o noua schem\u0103 de ajutor la plata facturilor de energie pentru consumatorii vulnerabili, odat\u0103 cu eliminarea plafon\u0103rii de la 1 iulie. Persoanele singure cu venit net lunar de maxim 2.574 lei, familiile cu venit net lunar/membru de cel mult 1.784 lei, persoanele cu handicap, precum \u0219i alte categorii de consumatori casnici vor beneficia de sprijin de la stat. Potrivit proiectului, m\u0103surile de protec\u021bie social\u0103 se aplic\u0103 \u00een perioada 1 iulie 2025 - 31 martie 2026. Sprijinul este asimilat presta\u021biilor sociale, reprezint\u0103 venit neimpozabil \u0219i se acord\u0103 la solicitarea persoanei singure sau a unui membru major al familiei. Solicitarea poate fi depus\u0103 exclusiv online, \u00eentr-o aplica\u021bie dezvoltat\u0103 de Serviciul de Telecomunica\u021bii Speciale, dedicat\u0103 implement\u0103rii mecanismului de sprijin. \u201ePentru solicitan\u021bii care nu au posibilitatea s\u0103 utilizeze aceast\u0103 aplica\u021bie, se propune ca ace\u0219tia s\u0103 fie ajuta\u021bi de c\u0103tre autorit\u0103\u021bile administra\u021biei publice locale, oficiile po\u0219tale sau furnizorii de energie electric\u0103\u201d, arat\u0103 documentul. De asemenea, se men\u021bioneaz\u0103 c\u0103 sprijinul se acord\u0103 pentru un singur loc de consum, indiferent dac\u0103 solicitantul este sau nu este titular al contractului de furnizare de energie electric\u0103, iar membrii familiei, declara\u021bi de solicitant, nu se reg\u0103sesc la alt loc de consum. **Cine ar putea beneficia de sprijin** Prin proiectul de act normativ se reglementeaz\u0103 acordarea de sprijin pentru consumatorii casnici de energie electric\u0103 afla\u021bi \u00een situa\u021bia de s\u0103r\u0103cie energetic\u0103: - persoan\u0103 singur\u0103 cu un venit net lunar de maxim 2.574 lei; - familii cu un venit net lunar/membru de maxim 1.784 lei; - persoan\u0103 \u00eencadrat\u0103 \u00een grad grav, accentuat sau mediu de handicap, al c\u0103rui venit net lunar maxim luat \u00een considerare este de 3.641 lei \u00een cazul persoanelor care locuiesc singure \u0219i de 2.460 lei/membru \u00een cazul familiilor; - persoan\u0103 care, fie necesit\u0103 echipamente medicale alimentate de la re\u0163eaua electric\u0103 pentru men\u0163inerea \u00een via\u0163\u0103 sau pentru men\u0163inerea st\u0103rii de s\u0103n\u0103tate, fie prezint\u0103 probleme de s\u0103n\u0103tate care \u00eempiedic\u0103 sau restric\u0163ioneaz\u0103 mobilitatea \u015fi/sau deplasarea acestora ori necesit\u0103 modalit\u0103\u0163i de informare \u015fi comunicare adaptate nevoilor specifice, al c\u0103rui venit net lunar maxim luat \u00een considerare este de 3.641 lei \u00een cazul persoanelor care locuiesc singure \u0219i de 2.460 lei/membru \u00een cazul familiilor. - familii care au \u00een \u00eentre\u0163inere cel pu\u0163in 3 copii cu v\u00e2rsta de p\u00e2n\u0103 \u00een 18 ani, \u00een baza unei declara\u0163ii pe propria r\u0103spundere, al c\u0103ror venit net lunar maxim luat \u00een considerare este de 2.460 lei/membru; limita de v\u00e2rst\u0103 se prelunge\u015fte p\u00e2n\u0103 la 26 de ani \u00een cazul \u00een care copilul major urmeaz\u0103 o form\u0103 de \u00eenv\u0103\u0163\u0103m\u00e2nt; - familii monoparentale, care au \u00een \u00eentre\u0163inere cel pu\u0163in un copil cu v\u00e2rsta de p\u00e2n\u0103 la 18 ani, \u00een baza unei declara\u0163ii pe propria r\u0103spundere, al c\u0103ror venit net lunar maxim luat \u00een considerare este de 2.460 lei/membru; limita de v\u00e2rst\u0103 se prelunge\u015fte p\u00e2n\u0103 la 26 de ani \u00een cazul \u00een care copilul major urmeaz\u0103 o form\u0103 de \u00eenv\u0103\u0163\u0103m\u00e2nt. Sprijinul se acord\u0103 sub forma unui tichet f\u0103r\u0103 valoare nominal\u0103, care va fi \u00eenc\u0103rcat lunar, at\u00e2t timp c\u00e2t se men\u021bin condi\u021biile de eligibilitate. Emiterea, tip\u0103rirea, distribuirea tichetului \u0219i plata c\u0103tre furnizor a facturii de energie electric\u0103 prin serviciul de mandat po\u0219tal se va realiza prin intermediul Companiei Na\u021bionale Po\u0219ta Rom\u00e2n\u0103 SA (CNPR). Sumele reprezent\u00e2nd sprijinul acordat beneficiarilor, precum \u0219i cele necesare pentru plata contravalorii serviciilor prestate de CNPR vor fi suportate din bugetul Ministerului Muncii, Familiei, Tineretului \u0219i Solidarit\u0103\u021bii Sociale, prin Agen\u021bia Na\u021bional\u0103 pentru Pl\u0103\u021bi \u0219i Inspec\u021bie Social\u0103. **Cine nu beneficiaz\u0103** Nu vor beneficia de sprijin persoanele care, la data solicit\u0103rii sprijinului, nu au domiciliul \u00een Rom\u00e2nia sau care nu fac dovada c\u0103 locuiesc \u00een Rom\u00e2nia, potrivit legii, precum \u015fi persoanele care execut\u0103 pedepse privative de libertate ori beneficiaz\u0103 de servicii sociale \u00een regim reziden\u0163ial organizate ca structuri publice sau private. Etichete: energie romania consumatori consum energie electrica **Din categoria Energie** **Ministrul Energiei: \u201eRom\u00e2nia NU (mai) este, de ani buni, un mare produc\u0103tor de energie\u201d** **ANRE lanseaz\u0103 o campanie de informare pentru consumatorii de energie electric\u0103. Plafonarea pre\u021burilor expir\u0103 cur\u00e2nd** **Romgaz anun\u021b\u0103 c\u0103 renun\u021b\u0103 la cererea de dizolvare a Greenpeace. Reac\u021bia organiza\u021biei** **Num\u0103rul centralelor electrice de balcon din Germania s-a dublat \u00een ultimul an. De ce au crescut \u00een popularitate** **Burduja: Pia\u0163a energetic\u0103 european\u0103 exist\u0103 doar \u00een teorie. Este nevoie de infrastructur\u0103 conectiv\u0103 transfrontalier\u0103** **Top articole** **Ve\u0219ti bune de la Comisia European\u0103: Rom\u00e2nia \u00eencaseaz\u0103 aproape 1,3 miliarde euro din PNRR** **Antifrauda a descoperit tranzac\u021bii fictive \u00een domeniul colect\u0103rii de\u0219eurilor: prejudiciu...** **RO e-Transport: Inspectorii antifraud\u0103 au verificat peste 1.600 de camioane. Ce au...** **\u0218omajul \u00een Marea Britanie este la cel mai \u00eenalt nivel din ultimii 4 ani. Angajatorii...** **Ungaria a g\u0103sit solu\u021bia pentru a reduce deficitul bugetar: va majora emisiunile de...** **Ultimele \u0218tiri Digi24** **DNA: Aproape to\u021bi angaja\u021bii ISCTR Timi\u0219oara au luat mit\u0103. Unele firme pl\u0103teau \u201eabonamente\u201d lunare...** **Nicu\u0219or Dan s-a \u00eent\u00e2lnit cu membrii comunit\u0103\u021bii rom\u00e2ne\u0219ti din zona Odesa: \u201eNe-am asumat c\u0103 vom...** **Situa\u0163ie de urgen\u0163\u0103 la Praid: Salinitatea apei \u00een T\u00e2rnava Mic\u0103 e \u00een cre\u015ftere. Popula\u0163ia, sf\u0103tuit\u0103...** **E\u0219ec al negocierilor de la Guvern asupra reducerii deficitului. USR vrea t\u0103ieri, PSD vrea taxe...** **Motivarea CCR privind declara\u021biile de avere: se \u00eencalc\u0103 dreptul la via\u021b\u0103 privat\u0103, dar e o...** Abonare Digi TV Politica de utilizare a modulelor cookie Codul Digi24"}