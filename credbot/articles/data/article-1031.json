{"id": 1031, "name": "Novi List", "domain": "novilist.hr", "bias": "center", "credibility": "high-credibility", "reporting": "high", "questionable": null, "url": "https://www.novilist.hr/rijeka-regija/novi-vinodolski-crikvenica/kako-je-selce-postalo-sladoledna-prijestolnica-hrvatske-nema-tu-nikakve-tajne-samo-ljubav-i-naporni-rad/", "title": "Kako Je Selce Postalo Sladoledna Prijestolnica Hrvatske Nema Tu Nikakve Tajne Samo Ljubav I Naporni Rad", "content": "\u010detvrtak, 12. lipanj 2025 OsmrtnicePregledaj osmrtnicePredaj osmrtnicu Pregledaj osmrtnice Predaj osmrtnicu Pregledaj osmrtnice Predaj osmrtnicu Ogla\u0161avanje/Marketing NL online i pretplata **** Hrvatska Crna kronika Gospodarstvo Svijet Komentari Rijeka Opatija Otoci Novi Vinodolski & Crikvenica Gorski Kotar Lika & Senj NK Rijeka Nogomet Ko\u0161arka Rukomet Ostali sportovi Moda Zdravlje Ljepota Gastro Zelena nit Feelgood Showbizz \u0160ta da? Glazba Film TV Kultura Auto moto Sci-tech Promo More Novi List TV **** Po\u010detna Hrvatska Crna kronika Gospodarstvo Svijet Komentari Po\u010detna Rijeka Opatija Otoci Novi Vinodolski & Crikvenica Gorski Kotar Lika & Senj Po\u010detna NK Rijeka Nogomet Ko\u0161arka Rukomet Ostali sportovi Po\u010detna Moda Zdravlje Ljepota Gastro Zelena nit Feelgood Po\u010detna Showbizz \u0160ta da? Glazba Film TV Po\u010detna Kultura Auto moto Sci-tech Promo More Novi List TV Pregledaj osmrtnice Predaj osmrtnicu Ogla\u0161avanje/Marketing NL online i pretplata Sedam desetlje\u0107a tradicije **Kako je Selce postalo sladoledna prijestolnica Hrvatske: \u2018Nema tu nikakve tajne. Samo ljubav i naporni rad\u2019** Robert \u0160imonovi\u0107 09. lipanj 2025 06:59 Kopirali ste poveznicu \u010dlanka! Foto Sergej Drechsler Tata mi je otkrio tajne sladoleda, a ja sam ga zatim podignula na vi\u0161u razinu, pri\u010da Tereza **povezane vijesti** Hrvoje Gligora novi ravnatelj Centra za pru\u017eanje usluga u zajednici Izvor Selce Nikica Se\u010den: Nijedan dom nije prirodni ambijent za djecu, jedina prevencija je rad u obitelji (Sr)etno Selce: Vrijeme je za \u0161toriju o ljubavi \u010dovjeka i tradicije Hajde, honey, pliz, pliz, daj mi jedan dobar liz, liz! Oh, yes! Lito ide mala, \u0161to u prijevodu zna\u010di da \u0107e mnogi, osim u moru, osvje\u017eenje sve \u010de\u0161\u0107e tra\u017eiti upravo u dobrom lizu. A za\u0161to ovoga ljeta \u00bbdobar liz\u00ab ne bi bio i onaj najbolji? Tko je zbunjen, sada \u0107e se \u00bbotrijezniti\u00ab. Jer, pri\u010damo o sladoledu, i to ne bilo kakvom, ve\u0107 najboljem u Hrvatskoj, pa i \u0161ire! Gdje mogu prona\u0107i takav sladoled, zasigurno se pitate? Odgovor nije \u00bbprvolopta\u0161ki\u00ab. Dakle, najbolji sladoled u Hrvatskoj ne\u0107ete na\u0107i u Rovinju, Pore\u010du, Umagu, Opatiji, Rijeci, Splitu, Dubrovniku ili na jadranskim otocima, ve\u0107 u malom pitoresknom mjestu na crikveni\u010dkoj rivijeri \u2013 Selcu! **Obiteljska tradicija** U centru Selca, na istoj lokaciji, i to ve\u0107 vi\u0161e od 70 godina, ponosno stoji mala i simpati\u010dna Kavana Anka, koja se odnedavno mo\u017ee pohvaliti najboljim hrvatskim sladoledom! Vlasnici Tereza i Luka Ma\u0111ar, Kavana Anka i Selce pobijedili su sa sladoledom od jagode na natjecanju Grand Prix Gelato, koji se lani u studenome odr\u017eao u splitskom hotelu Le Meridiane Lav. U finale je u\u0161ao i njihov sladoled od lje\u0161njaka. Ina\u010de, natjecanje je okupilo pedesetak majstora sladoleda iz Hrvatske, Italije, Ma\u0111arske, Austrije, \u0160panjolske, \u010ce\u0161ke, Bugarske, Rumunjske i Srbije. Mo\u017eda se netko pita: \u00bbAko su pobijedili u studenom, za\u0161to se javljamo tek sad?\u00ab Razlog je jednostavan. Zato \u0161to u studenome Kavana Anka ne prodaje sladoled! Vi\u0161ak ljudi ispred prazne vitrine tada ne bi bio po\u017eeljan, ali sada je to druga pri\u010da. Iako \u0107e Tereza, skromna kakva je, re\u0107i da bi i sad najradije voljela \u00bbpro\u0107i ispod radara\u00ab. \u010cak nas je isprva u telefonskom razgovoru odbila kad smo joj rekli da bismo voljeli napraviti reporta\u017eu. Me\u0111utim, bili smo uporni. Pri\u010da o najboljem sladoledu u Hrvatskoj naprosto je morala ispuniti novinske retke. I tako, stigosmo mi u Anku ne bismo li br\u017ee-bolje otkrili tajnu najboljeg sladoleda u Hrvatskoj. Vlasnica Tereza Ma\u0111ar odmah nas \u00bbspu\u0161ta na zemlju\u00ab. \u2013 Nema tu nikakve tajne. Rije\u010d je o obiteljskoj tradiciji, napornom radu i ljubavi prema poslu. To je sve, vrlo jednostavno, govori Tereza dok joj njezin suprug Luka upu\u0107uje \u00bbpogled ispod obrva\u00ab. Jednostavno ili ne, neke stvari ipak treba ra\u0161\u010dlaniti. Krenimo od po\u010detka. Od obiteljske tradicije. Kavana Anka prije gotovo 70 godina otvorena je kao gostionica. I\u0107e i pi\u0107e bili su u centru zbivanja. Naravno, \u00bbAnku\u00ab su otvorilili \u2013 Anka i njezin suprug Bo\u017eidar, \u0161to \u0107e re\u0107i Terezini baka i dida. Posao su zatim nastavili Mila i Bo\u017eidar, Terezini roditelji, dok danas Tereza i Luka Ma\u0111ar predstavljaju tre\u0107u generaciju u sela\u010dkoj kavani. Ho\u0107e li \u010detvrtu generaciju \u010diniti Kre\u0161imir i Nikola, sin i k\u0107i Tereze i Luke, ostaje tek vidjeti\u2026 Supru\u017enici Ma\u0111ar ne razbijaju previ\u0161e glavu tim pitanjem, a \u010dini se niti brat i sestra. I premda su sve dosada\u0161nje sezone pomagali roditeljima, budu\u0107nost trenuta\u010dno zami\u0161ljaju pone\u0161to druga\u010dije. Za slu\u010daj da se predomisle, Kavana Anka i dalje je \u00bbtu\u00ab, \u010dvrsto na nogama i poslije toliko desetlje\u0107a\u2026 Nego\u2026 Vratimo se na generaciju Terezinih roditelja i recimo da je \u00bbsladoledne temelje\u00ab postavio njezin otac Bo\u017eidar prije otprilike 25 godina. Kako ka\u017ee Tereza, odlu\u010dio je oti\u0107i na te\u010daj u Italiju, zajedno s jednom od jo\u0161 triju njezinih sestara (svukupno \u010detiri sestre, a ne tri kao u drami Antona Pavlovi\u010da \u010cehova) te je me\u0111u prvima u Selcu gostima nudio upravo sladoled. \u2013 Tata mi je otkrio tajne sladoleda, a ja sam ga zatim podignula na vi\u0161u razinu. Velike zasluge u toj pri\u010di ima i Toma\u017e Maglica, prehrambeni tehnolog s kojim sura\u0111ujemo i koji me nau\u010dio jako puno stvari. Bez njega te\u0161ko da bih bila tu di jesam. Iza nas je i mala talijanska firma Gran Roma s vrhunskim proizvodima, isti\u010de Tereza. **SASTOJCI, RECEPTI, IZRADA\u2026** Dakle, za najbolji sladoled najprije su potrebni kvalitetni sastojci. Iako su skuplji od ve\u0107ine drugih na tr\u017ei\u0161tu, Luka i Tereza napominju kako su uvijek spremni platiti kvalitetu. \u010cak i kad ona zna\u010di manjak profita za njih same. Jer, kako ka\u017eu, cijena kuglice sladoleda kod njih je uvijek ista, a ono \u0161to im je jedino va\u017eno jest kona\u010dni produkt u vidu vrhunskog sladoleda, osobno zadovoljstvo koje proizlazi iz ljubavi prema onome \u0161to rade i posti\u017eu, kao i zadovoljstvo njihovih posjetitelja. \u2013 Koristimo svje\u017ee mlijeko, punomasno mlijeko, prirodno vrhnje umjesto biljnih i umjetnih\u2026 Jako je bitna i kvalitetna pasta. Nastojimo da na\u0161 sladoled u kona\u010dnici bude \u0161to prirodniji, bez nepotrebnih aditiva, govore supru\u017enici. Sve se radi ru\u010dno, a ono \u0161to je posebno zanimljivo, svaki pojedini okus sladoleda radi se zasebno. \u2013 Kod nas ne postoji ista baza za svaki od okusa. Svaki na\u0161 sladoled ima svoju recepturu, omjer suhih tvari, vrhnja, mlijeka, \u0161e\u0107era, paste\u2026 Drugi proizvo\u0111a\u010di uglavnom rade sladoled na temelju jedne baze, a onda je nadopunjavaju razli\u010ditim okusima. To je jednostavnije, br\u017ee i isplativije, ali ne i kvalitetnije. Mogli bismo re\u0107i da mi imamo druk\u010diju filozofiju \u017eivota. Kvaliteta je za nas uvijek iznad kvantitete. Volimo gastronomiju, kvalitetno jesti, piti, putovati\u2026 Prije svega, volimo u\u010diti, otkrivati, isprobavati, eksperimentirati\u2026 Radimo ono \u0161to volimo i to nas dr\u017ei, govori Tereza. A kako uop\u0107e, u kratkim crtama, izgleda proces izrade sladoleda? \u2013 Sladoled radim svaki dan pa je tako uvijek svje\u017e. Prvo treba pripremiti bazu, odnosno smjesu. Sastojci se dobro izmije\u0161aju kako bi se stvorila homogena smjesa. Zatim se ona zagrijava do 85 stupnjeva i brzo hladi. Sve se to radi kako bi se pobolj\u0161ala stabilnost i tekstura. Smjesa se onda ostavlja u hladnjaku na 4 stupnja kako bi se masti bolje povezale i dobila kremoznost sladoleda. Sladoled se opet mije\u0161a i hladi do temperature od -8 ili -10 stupnjeva, ovisno o okusu sladoleda. Na kraju friziranja dodaju se paste, \u010dokolada, ora\u0161asti plodovi, vo\u0107e\u2026, \u0161to ve\u0107 ide u koji sladoled. Proizvodnja sladoleda zapravo je matematika i kemija. Stalno morate ne\u0161to oduzimati, zbrajati, mjeriti\u2026, poja\u0161njava Tereza. Odakle ideja za recepte, pitamo na\u0161u sladoled-majstoricu. \u2013 Neki su tatini, a imam i jako puno svojih recepata budu\u0107i da stalno ne\u0161to mu\u0107kam. Moj tehnolog Toma\u017e tako\u0111er nas prati, uvijek do\u0111e s nekom novom idejom, odli\u010dno se nadopunjujemo i nadogra\u0111ujemo, govori na\u0161a Sela\u010dkinja. **PREGR\u0160T OKUSA** Luka nam otkriva koji su najprodavaniji okusi u Kavani Anka. \u2013 Lje\u0161njak, \u010dokolada, vanilija, pistacija\u2026 Lani je Tereza napravila kinder bueno \u00bbduplo\u00ab koji je bio hit. Ili cheesecake sa smokvom. Sad nam i jagoda ide kao luda. Rekao bih da 50 posto ljudi odabire \u010dokoladu ili vaniliju, a onda u kombinaciji s tim i neke druge okuse, govori Luka, dodav\u0161i kako kod sladoleda nema pravila, odnosno sve ovisi od sezone do sezone. \u2013 Idemo na razne sajmove, gledamo \u0161to se nudi na tr\u017ei\u0161tu, pratimo kako ljudi reagiraju\u2026 Tako smo, primjerice, prije pet godina izbacili limun, a sada imamo limoncelo ili limetu s bosiljkom. Ljudi su isprva bili skepti\u010dni, a onda su shvatili da se limeta i bosiljak savr\u0161eno nadopunjavaju. Godinama nemamo niti kokos, ali zato ljudi uzimaju pina coladu, \u0161to je ustvari kokos i ananas. Dobar odaziv imala nam je bijela \u010dokolada s lavandom. S druge strane, meni je jako ukusan bio na\u0161 mango sa sweet chillijem, ali nije nai\u0161ao na dobar odaziv kod ljudi. Ka\u017eem, mora\u0161 eksperimentirati, voditi se metodom poku\u0161aja i pogre\u0161ke, napominje Luka. Sladoled za koji vjerojatno nitko jo\u0161 nije \u010duo, a Tereza ga mo\u017eda ve\u0107 ove sezone ponudi svojim gostima, jest onaj od ja\u010dmika (je\u010dam) i prosa. \u2013 To smo smislili u Riminiju na sajmu Gelato Day. Bilo nas je 30, \u010dak su nas tom prilikom pozvali u Vatikan na audijenciju kod pokojnog pape Franje. Papa je u me\u0111uvremenu obolio pa ga nismo vidjeli, ali tad nam je zadatak bio osmisliti novu vrstu sladoleda. Kako je pozadina pri\u010de bila vezana uz crkvu, odnosno skromnost i siroma\u0161tvo, do\u0161li smo na ideju ja\u010dmika. To je sirotinjska hrana koja je odgojila generacije i generacije Sel\u010dana. Ja\u010dmik je bijeli, stoga smo do\u0161li na ideju da ga spojimo sa \u017eutim prosom i dobijemo boje Vatikana, prepri\u010dava Tereza. **ZADOVOLJNI GOSTI** Kad smo ve\u0107 kod sajmova, na\u0161u sugovornicu morali smo pitati i kako je izgledao jedan takav sajam u Hrvatskoj, onaj u Splitu na kojem je Kavana Anka pobijedila sa sladoledom od jagode. \u2013 Svaki natjecatelj nosi svoj materijal. Pobijedila sam s materijalom koji nudim gostima u \u00bbAnki\u00ab, \u0161to je posebno zadovoljstvo. Veseli me \u0161to je struka prepoznala kvalitetu. To su ipak ljudi koji su cijeli \u017eivot vezani uz sladoled i kojima je to strast. Kad struka ka\u017ee da radite najbolji sladoled, onda je to zaista veliko prizanje. Oduvijek sam htjela znati je li ono \u0161to radim vrijedno. Nikad se ne uspore\u0111ujete s drugima, i zato je, izme\u0111u ostalog, lijepo oti\u0107i na jedno takvo natjecanje. Da vidite gdje ste vi u cijeloj toj pri\u010di. Pove\u017eete se s ljudima, a najva\u017enije je \u0161to na ovakvim natjecanjima puno toga nau\u010dite. Imam \u017eelju konstantno u\u010diti i usavr\u0161avati se, to me i gura u ovom poslu. Onog trena kad stane\u0161 u\u010diti, gotov si. Nema\u0161 vi\u0161e motiva za rad. A ono \u0161to radi\u0161, mora\u0161 i voljeti. Posao se ne mo\u017ee odra\u0111ivati, i to je ono \u0161to vrijedi u svakoj struci, ka\u017ee Tereza. Osim vlastitog zadovoljstva, va\u017eno je usre\u0107iti i druge, pa tako Terezu i Luku pokre\u0107u njihovi zadovoljni gosti. \u2013 Dolaze nam ljudi iz Rijeke, Zagreba, Slovenije, Njema\u010dke, sa svih strana\u2026 Va\u0161a kolegica Orjana iz Novog lista uvijek stane kod nas i popije kavu na terasi. Dakle, imamo goste koji nam se vra\u0107aju iz godine u godinu. \u010cak su i brojni na\u0161i djelatnici s nama ve\u0107 godinama. Uzmimo samo za primjer Nenu. Ona je moja \u00bbdesna ruka\u00ab u kuhinji ve\u0107 12 godina. U ovom poslu nisu bitni kamioni ili avioni. Uvijek imate neke \u00bbpikove\u00ab. Nekad poslujete bolje, nekad lo\u0161ije, malo stagnirate, ula\u017eete, vrtite se u krug\u2026 Ali najva\u017enija stvar su ljudi. Mi smo ovdje stekli poznanstva i prijatelje do smrti, i to je najve\u0107i kapital u ovom poslu, zaklju\u010duje Tereza Ma\u0111ar. sladoled Selce kavana Anka Tereza Ma\u0111ar Luka Ma\u0111ar vi\u0161e vijesti Radovi na izgradnji crikveni\u010dke sortirnice prema planu Radovi na izgradnji crikveni\u010dke sortirnice prema planu Ovog vikenda dje\u010dji nogometni turnir Crikvenica Cup Ovog vikenda dje\u010dji nogometni turnir Crikvenica Cup U Crikvenici radionice \u201cZlatno doba \u017eivota\u201d za osobe starije \u017eivotne dobi U Crikvenici radionice \u201cZlatno doba \u017eivota\u201d za osobe starije \u017eivotne dobi U Marini Novi optimisti\u010dni prije sezone: \u2018Srpanj i kolovoz donijet \u0107e stopostotnu popunjenost\u2019 U Marini Novi optimisti\u010dni prije sezone: \u2018Srpanj i kolovoz donijet \u0107e stopostotnu popunjenost\u2019 Dru\u0161tvo za unapre\u0111enje i poljep\u0161avanje grada Crikvenice i okolice 1898. organizira javnu tribinu Dru\u0161tvo za unapre\u0111enje i poljep\u0161avanje grada Crikvenice i okolice 1898. organizira javnu tribinu \u010cA \u010ditalnica pod zvjezdanim gri\u0161kim nebom \u010cA \u010ditalnica pod zvjezdanim gri\u0161kim nebom Mladen Machiedo dobitnik Crikveni\u010dkog sunca Mladen Machiedo dobitnik Crikveni\u010dkog sunca Dezinsekcija u Novom Vinodolskom u no\u0107i s 10. na 11. lipnja Dezinsekcija u Novom Vinodolskom u no\u0107i s 10. na 11. lipnja Crikveni\u010dko-vinodolska rivijera spremila nove interaktivne i edukativne sadr\u017eaje za turiste Crikveni\u010dko-vinodolska rivijera spremila nove interaktivne i edukativne sadr\u017eaje za turiste Vinska ku\u0107a Pavlomir i Vina Kvarnera priredili \u201cPjenu\u0161avi doru\u010dak u vinogradu\u201d Vinska ku\u0107a Pavlomir i Vina Kvarnera priredili \u201cPjenu\u0161avi doru\u010dak u vinogradu\u201d Izlo\u017ebom Anatomija straha Omara Lovi\u0107a Galerija Turnac otvara sezonu Izlo\u017ebom Anatomija straha Omara Lovi\u0107a Galerija Turnac otvara sezonu Novo igrali\u0161te u Donjem Zagonu u \u010dast Noelu Peri\u010di\u0107u Novo igrali\u0161te u Donjem Zagonu u \u010dast Noelu Peri\u010di\u0107u **** pro\u010ditajte e-novine pretplatite se marketing **Redakcija** e-mail:[email protected] telefon:+385 51 650 011 **Portal** e-mail:[email protected] telefon:+385 51 444 334 **Pretplata** e-mail:[email protected] telefon::+385 51 650 043 **Marketing** web:marketing.novilist.hr e-mail:[email protected] telefon::+385 51 650 088 **Tiskara** web:tiskara.novilist.hr e-mail:[email protected] telefon::+385 51 650 024 Copyright \u00a9 2020. Novi list Kontakt Politika privatnosti Politika kola\u010di\u0107a Zahtjev za pristup informacijama Impressum"}