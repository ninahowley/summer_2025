{"id": 1062, "name": "Open", "domain": "open.online", "bias": "center", "credibility": "high-credibility", "reporting": "high", "questionable": null, "url": "https://www.open.online/2025/06/10/gaza-ancora-raid-dellesercito-israeliano-evacuate-immediatamente-verso-sud-lattacco-nei-pressi-del-centro-aiuti-umanitari/", "title": "Gaza Ancora Raid Dellesercito Israeliano Evacuate Immediatamente Verso Sud Lattacco Nei Pressi Del Centro Aiuti Umanitari", "content": "SOSTENIBILIT\u00c0 ECONOMIA & LAVORO ESTERI CULTURA & SPETTACOLO ATTUALIT\u00c0 POLITICA Governo Meloni Austria Nazionale italiana Maturit\u00e0 Mondiale per Club 2025 Greta Thunberg ATTUALIT\u00c0 CULTURA & SPETTACOLO POLITICA SCUOLA E UNIVERSIT\u00c0 ESTERI ECONOMIA & LAVORO SPORT SALUTE DIRITTI SCIENZE E INNOVAZIONE SOSTENIBILIT\u00c0 FACT-CHECKING Chi siamo Contatti **Gaza, ancora raid dell\u2019esercito israeliano: \u00abEvacuate immediatamente verso sud\u00bb. L\u2019attacco nei pressi del centro aiuti umanitari** Ancora missili dell\u2019esercito israeliano su Gaza. Secondo quanto riportato daAl Jazeera, almeno 60 palestinesi sarebbero morti oggi nei raid dell\u2019esercito israeliano a Gaza. Di questi, 14 persone sono state uccise nei pressi del centro di aiuti sostenuto dagli Stati Uniti dellaGaza Humanitarian Foundation(Ghf) nella parte meridionale di Rafah. Intanto il portavoce in lingua araba dell\u2019esercito israeliano,Avichay Adree, ha fatto sapere tramite il suo account X: \u00abRisponderanno con fermezza a qualsiasi atto terroristico o attacco missilistico. Per la vostra sicurezza, evacuate immediatamente a sud, verso i rifugi di Gaza\u00bb. Il tutto mentre Israele harespinto lo yacht di Freedom Flotilla, la nave carica di aiuti umanitari che voleva sensibilizzare l\u2019opinione pubblica, e harimpatriato alcuni dei suoi passeggeri, tra cui l\u2019attivistaGreta Thunberg. **Crosetto: \u00abInaccettabile che si ritardino aiuti Gaza\u00bb** Sugli avvenimenti a Gaza, \u00e8 intervenuto anche il ministro della DifesaGuido Crosetto, che, a margine della conclusione del tour della Vespucci, ha commentato il ritardo degli aiuti a Gaza: \u00abUna delle cose pi\u00f9 assurde di questa guerra \u00e8 che ci sono problemi anche negli aiuti. Questo non \u00e8 accettabile. Finora siamo riusciti a portare sempre alla fine quello che volevamo. Quindi: o siamo stati fortunati o bravi\u00bb. **Il Regno Unito sanziona due ministri israeliani dell\u2019ultradestra** Anche il governo britannico diKeir Starmer\u00e8 intervenuto, sanzionando due ministri israeliani d\u2019ultradestra del governo diBenjmin Netanyahu, Itamar Ben-Gvir e Bezalel Smotrich, in relazione alla recente nuova escalation nella Striscia di Gaza palestinese e per i progetti di espansione delle colonie in Cisgiordania. Lo anticipano i media del Regno, precisando che le sanzioni sono condivise assieme a tre alleati: Canada, Australia e Nuova Zelanda. **Il rapporto della commissione Onu** Oggi 10 giugno \u00e8 stato diffuso anche ilnuovo rapportodella Commissione indipendente d\u2019inchiesta delleNazioni Unitesui territori palestinesi occupati. Il presidente della Commissione Navi Pillay ha commentato: \u00abGli attacchi di Israele alla vita educativa, culturale e religiosa del popolo palestinese danneggeranno le generazioni presenti e future, ostacolando il loro diritto all\u2019autodeterminazione\u00bb. Nel rapporto si legge che: \u00abOltre 658.000 bambini a Gaza non hanno frequentato la scuola per 20 mesi e uccidendo civili che si rifugiavano in scuole e siti religiosi, le forze di sicurezza israeliane hanno commesso il crimine contro l\u2019umanit\u00e0 di sterminio\u00bb. Conclude il rapporto: \u00abTali atti sono indicativi dell\u2019intenzione delle forze israeliane di distruggere queste strutture per limitare l\u2019accesso dei palestinesi all\u2019istruzione a lungo termine\u00bb. La Commissione ha riscontrato un caso in cui anche l\u2019ala militare di Hamas aveva utilizzato una scuola per scopi militari. **Garlasco, il Racis, Andrea Sempio e l\u2019omicidio di Chiara Poggi: \u00abCercano prove per un altro indagato\u00bb** **Odori insopportabili in ufficio, a Mestre doccia inclusa nell\u2019orario di lavoro: la circolare sulla \u00abmaggiore igiene personale\u00bb** **I tatuaggi, il volto \u00absfigurato\u00bb, i tratti dell\u2019Est: la donna fantasma di Villa Pamphili e la figlia forse strangolata** **Elena Belloli ammazzata dal marito, ora i funerali insieme a lui: \u00abPer evitare lo strazio al figlio\u00bb. \u00c8 polemica sulla decisione delle due famiglie** **Garlasco, lo sfogo di Sempio: \u00abPreoccupato per i miei genitori, non per l\u2019indagine\u00bb. Gioved\u00ec ai periti i reperti di casa Poggi per l\u2019incidente probatorio** **Greta Thunberg arriva a Parigi e accusa Israele: \u00abCi ha rapiti in acque internazionali\u00bb. Espulsi altri 4 attivisti della Flotilla, in 8 hanno rifiutato** **Freedom Flotilla, Greta Thunberg rimpatriata da Israele dopo l\u2019arresto: l\u2019attivista costretta a prendere l\u2019aereo \u2013 Il video** **La falsa prima pagina di Repubblica \u00abPerdonateci\u00bb su Gaza** **Corteo per Gaza a Roma: \u00abSiamo oltre 300mila\u00bb. Lo striscione \u00abStop al massacro\u00bb davanti alle bandiere di Palestina, Israele e della Pace \u2013 Il video** ATTUALIT\u00c0 CULTURA & SPETTACOLO POLITICA SCUOLA E UNIVERSIT\u00c0 ESTERI ECONOMIA & LAVORO SPORT SALUTE DIRITTI SCIENZE E INNOVAZIONE SOSTENIBILIT\u00c0 FACT-CHECKING Governo Meloni Donald Trump Dazi Scuola Israele Ucraina Scioperi Suoni e Visioni Fact-Checking Chi siamo Contatti Privacy Policy & conditions Cookie"}